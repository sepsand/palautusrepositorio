# Retrospektiivi
Retrospektiivi on Scrum-ohjelmistotuotantoprosessiin liittyvä seremonia, joka pidetään sprintin loppupuolella. Retrospektiivissä kehitystiimi arvioi omia työskentelytapojaan sprintin aikana. Retrospektiivissä tiimi ei käy läpi eikä arvioi sprintissä tuotettuja inkrementtejä. Inkrementit käsitellään asiakasdemossa.

Retrospektiivin toteuttamiseen on useita eri tapoja ja käytetty aika vaihtelee sprintin koon, tiimin koon ja valitun toteutustavan mukaan. Useimmiten retrospektiiviin käytetään aikaa puolesta tunnista tuntiin. Start, Stop, Continue, More of, Less of Wheel on yksi tapa toteuttaa retrospektiivi. Siinä kerätään tiimiltä kommentteja 5 aihealueeseen:
* Start - mitä meidän pitäisi tehdä mutta emme tehneet?
* Stop - mitä teimme mutta ei olisi pitänyt tehdä
* Continue - mikä toimi ja sitä pitäisi jatkaa?
* More of - mitä meidän pitää tehdä enemmän?
* Less of - mitä meidän pitää tehdä vähemmän?
Kommenttien pohjalta tiimi päättää minkälaiset muutokset tiimin toimintatapoihin tehdään.

Glad, Sad, Mad on toinen tapa toteuttaa retrospektiivi. Siinä tiimiltä kerätään kommentit 3 aihealueeseen:
* Glad - mistä iloitsin toimintatavoissamme?
* Sad - mikä toimintatavoissamme ärsytti?
* Mad - mikä toimintaamme vaikuttava asia turhautti, raivostutti tai masensi minua sprintin aika?
Myös tässä mallissa kommenttien perusteella keskustellaan ja päätetään toimenpiteistä, joilla tiimin toimintaa pyritään parantamaan.

Molemmissa yllä kuvatuissa malleissa kokoontumineen kestää joko niin kauan kuin asioiden käsittely vaati tai retrospektiiville varattu aika tulee täyteen. Kokoontuminen päättyy, kun jompi kumpi edellä mainituista ehdoista täyttyy.


